## Pojem množiny
Množina je objekt, který se skládá z jiných objektů (prvků mnžožiny).\
Obecně můžeme říct, že množina je soubor/seskupení.\
Např. S = { 1, 2, 3 } je to množina S, která se skládá z prvků 1, 2, 3.\
Množiny zapisujeme velkými písmeny (S, A, B) a prvky malými písmeny (a, b, c).\
Zda objekt (prvek) patří nebo nepatří do množiny značíme:\
![obrazek](https://github.com/Rexpes/upol_matros/assets/84129869/cb8c839c-75a4-432d-9604-dd297fbf9c10)
![obrazek](https://github.com/Rexpes/upol_matros/assets/84129869/e71c89bc-3fdb-4753-8525-c028f1241d72)

Daný objekt buď patří nebo nepatří do množiny, proto neřešíme pořadí ani počet prvků množiny.\
Množina je jednoznačně dána svými prvky (ty které do ní patří a které ne).

Speciální množinou je **prázdná množina** (označuje se ∅), ta neobsahuje žádný prvek, takže pro každý prvkem platí:\
![obrazek](https://github.com/Rexpes/upol_matros/assets/84129869/e847e770-b314-4e81-98f2-39663953b37f)

Množiny lze dělit na:
- **Konečné** množiny - množina se nazývá konečná právě když existuje přirozené číslo *n* tak, že lze prvky této množiny očíslovat 1,...n
(tedy každému prvku přiřadíme některé z čísel 1,...n tak, že různým prvkův přiřadíme různá čísla a při očíslování použijeme všechny čísla 1,...n)
  - Číslo *n* se nazývá počet prvků množiny A a značí se |A| (|A| = *n*), říká se také že A má *n* prvků
  - Např. množina {2, 4, 6, 8} je konečná (*n* = 4) (např. můžeme prvku 2 přiřadit 1, prvku 4 číslo 6, atd.)
- **Nekonečné** množiny - množina se nazývá nekonečná, není-li konečná (ano takhle je to definováno i v tom dokumentu)
  - Pak píšeme |A| = ∞ a říkáme, že A má nekonečno prvků
  - Např. množina N (přirozená čísla) je nekonečná

## Zapisování množin
- Výčtem prvků - Lze jen u konečných množin. Množina sestávající z a<sub>1</sub>,...,a<sub>n</sub> prvků, označuje se {a<sub>1</sub>,...,a<sub>n</sub>}.
  - Např. {1, 3, 5, 7}
- Charakteristické vlastnosti - Množina sestávající z prvků, které splňují vlastnost ϕ(*x*), označuje se {*x* | ϕ(*x*)}
  - Např. v přirozeném jazyce "*x* je sudé přirozené číslo větší než 1 a menší než 9" = {2, 4, 6, 8}

Někdy se pro zápis nekonečných množin taky použije zápis výčtem prvků.\
Např. množina kladných sudých čísel se dá zapsat {2, 4, 6, 8,...}, obecně {a<sub>1</sub>, a<sub>2</sub>, a<sub>3</sub>, a<sub>4</sub>,...}\
Pokud je z prvků a1-a4 jasná vlastnost charakterizující prvky popisované množiny.

Prádná množina se může zapsat taky jako {}.

U množiny nezáleží na pořadí, takže zápis množiny {2, 4, 6, 8} je shodný se zápisem {4, 2, 8, 6}.\
Stejné u počtu stejných prvků, zápis výčtem {2, 4, 2, 2, 6, 8, 8} je shodný se zápisem {2, 4, 6, 8}.\
Prvek se v zápise může opakovat, ale není tam víckrát. 

- Zápis charakteristickou vlastností:
  - {x ∈ A | ϕ(x)} nebo {x | x ∈ A a ϕ(x)}, např. {x ∈ Z | x ≤ 2} nebo {x | x ∈ Z a x ≤ 2}
  - {a<sub>i</sub> | i ∈ *I*}, *I* je indexová množina a pro každý index i ∈ *I* je a<sub>i</sub> nějaký prvek. Pak {a<sub>i</sub> | i ∈ *I*} je množina {x | existuje i ∈ *I* tak, že x = a<sub>i</sub>}
  - Často se při zápisu využívají kvantifikátory, např. {x | ∃y ∈ N : x = y<sup>2</sup>}

Systém množin (taky se může říct množina množin nebo soubor množin) je množina jejíž prvky jsou opět množiny:\
{{R}, {U<sub>1</sub>, U<sub>2</sub>, U<sub>3</sub>}, {C<sub>1</sub>, C<sub>2</sub>}}

**Toto je spíš takovej BONUS (možná ten Russellův paradox bude chtít!)**\
Slovní popsání vlastnosti nemusí být vždy určitá, může být vágní, pak to nepopisuje množinu (na to jsou fuzzy množiny). Např. množina s vysokými teplotami\
U naivních (intuitivních) množin se kterými pracujeme se můžou vyskytnout paradoxy, proto vznikla teorie typů, později je mnohem používanější axiomatická teorie množin.\
My budeme stejně používat naivní přístup, protože je jednoduchý a stačí nám.

**Russellův paradox**\
Množina nemůže být prvek sama sebe. (*x* nepatří do *x*) Dá se označit za "normální".\
Množina N, která obsahuje "normální" množiny (vlastnost normálních množin - *x* nepatrří do *x*), je také množina.\
Problém je, když chceme dokázat, zdali patří N do N nebo ne.
- Pokud ano (N ∈ N), pak musí splňovat vlastnost normálních množin, tedy N nepatří do N, což je spor, protože jsme řekli, že N ∈ N.
- Pokud ne, tak splňuje vlastnost, že *x* nepatří do *x*, tím pádem je normální a patří do N, což je zase spor, protože jsme řekli, že tam nepatří.

## Vztahy mezi množinami
Základní vztahy: **ROVNOST** (značí se =) a **INKLUZE** (značí se ⊆)\
Množiny: A, B\
A = B to je pro každý *x*: *x* ∈ A, právě když *x* ∈ B\
A ⊆ B to je pro každý *x*: jestliže *x* ∈ A, pak *x* ∈ B

A = B znamená, že množiny obsahují stejné prvky\
A ⊆ B znamená, že všechny prvky množiny A jsou i množiny B

Když A = B, tak platí A ⊆ B a B ⊆ A\
A ⊂ B se dá také napsat jako A ⊆ B a A se nerovná B\
Pro množiny A, B, C je ∅ ⊆ A, A ⊆ A a že jestliže A ⊆ B a B ⊆ C, pak A ⊆ C

![obrazek](https://github.com/Rexpes/upol_matros/assets/84129869/8ba1baa6-944f-4589-9d70-9e7e184ed24a)

![obrazek](https://github.com/Rexpes/upol_matros/assets/84129869/3012ebfa-d84c-49cc-b09d-fbc0206d24b7)

Potenční množina je množina všech podmnožin dané množiny X, (2<sup>X</sup>) - X = {1, 2}, 2<sup>X</sup> = {∅, {1}, {2}, {1, 2}}\
![obrazek](https://github.com/Rexpes/upol_matros/assets/84129869/be94be58-0947-4f4d-94f0-329a1f036e45)\
![obrazek](https://github.com/Rexpes/upol_matros/assets/84129869/2924f63c-c7c8-419f-af5c-fa8d187dc2d9)

## Operace s množinami
Základní operace: **PRŮNIK** (značí se ∩), **SJEDNOCENÍ** (značí se ∪) a **ROZDÍL** (značí se −)\
![obrazek](https://github.com/Rexpes/upol_matros/assets/84129869/6125de38-4cd2-43bd-84e0-27f377c69e4d)

Množiny jsou navzájem disjunktní, právě když A ∩ B = ∅\
Např. {a, b, c} a {1, 2, 3} jsou disjunktní, ale {1, 2} a {1, 3} disjunktní nejsou

Universum (obor našich úvah) je množina, ktérá má podmnožiny ty množiny se kterými pracujeme.\
Například naše univerzum může být množina všech přirozených čísel.\
Je-li dáno universum X a množina A ⊆ X, pak **DOPLNĚK** (komplement) množiny A je X - A (značí se ![obrazek](https://github.com/Rexpes/upol_matros/assets/84129869/583e607c-fd01-489a-8365-65af95d90986))\
Např. X = {a,b,c,d}, A = {a, b}, pak doplněk A je {c,d}

![obrazek](https://github.com/Rexpes/upol_matros/assets/84129869/5324aa34-3963-46a2-8016-0d3a5ac257b1)\
![obrazek](https://github.com/Rexpes/upol_matros/assets/84129869/54d5a55e-1238-4021-957a-a3dd26fae413)

Vennovy diagramy slouží ke grafickému zobrazení množin (můžeme zobrazit operace i vztahy).\
![obrazek](https://github.com/Rexpes/upol_matros/assets/84129869/34ca79b2-ef4d-4624-a336-86e5c1a3325f)

![obrazek](https://github.com/Rexpes/upol_matros/assets/84129869/2fa52c98-29ca-4087-9cd9-2317a3f989f4)\
![obrazek](https://github.com/Rexpes/upol_matros/assets/84129869/9a6e4a8e-5ab1-4c30-ac17-d7c14cc28990)
